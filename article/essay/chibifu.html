<!doctype html>
<html>

<head>
    <meta charset="UTF-8">
    <title>前赤壁赋</title>
    <meta name="viewport" content="width=device-width, initial-scale=1.0">
    <link href="../../css/base.css" rel="stylesheet">
    <link href="../../css/mobile.css" rel="stylesheet">
    <link href="../../css/details.css" rel="stylesheet">
    <link rel="icon" sizes="any" mask="" href="https://i.loli.net/2020/03/12/C9SY8baEqQklv61.png">
</head>

<body>


    <div id="top-menu">
        <div class="menubar">
            <svg>
                <path class="line--1" d="M0 40h62c18 0 18-20-17 5L31 55" />
                <path class="line--2" d="M0 50h80" />
                <path class="line--3" d="M0 60h62c18 0 18 20-17-5L31 45" />
            </svg>
        </div>
        <div class="top-title">
            <div></div>
        </div>
        <div class="my-daily"><a href="../../diary/"><img src="https://i.loli.net/2020/03/11/u1aN6VbOEi2Psnd.png"
                    alt=""></a></div>
    </div>
    </div>
    <div id="perspective">
        <div id="container">
            <!-- 正文，文章列表 -->
            <main>
                <header class="title">
                    <h2>前赤壁赋</h2>
                    <div class="mini"><span>标签：</span><span class="later">文言文</span>
                        <span>作者：</span><span class="later">【宋】苏轼</span>
                        <span class="hh"><span>更新时间：</span><span class="later">2020-03-16</span>
                            <span>字数：</span> <span id="word" class="later"></span></span>
                    </div>
                </header>
                <div class="massage">
                    <!-- 段落 -->
                    <p>壬戌之秋，七月既望，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。
                        少焉，月出于东山之上，徘徊于斗牛之间。白露横江，水光接天。纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。
                    </p>
                    <p>于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮于怀，望美人兮天一方。”客有吹洞箫者，
                        倚歌而和之，其声呜呜然：如怨如慕，如泣如诉；余音袅袅，不绝如缕；舞幽壑之潜蛟，泣孤舟之嫠妇苏子愀然，正襟危坐，
                        而问客曰：“何为其然也？”客曰：“月明星稀，乌鹊南飞，此非曹孟德之诗乎？西望夏口，东望武昌。山川相缪，郁乎苍苍；
                        此非孟德之困于周郎者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗；
                        固一世之雄也，而今安在哉？况吾与子渔樵于江渚之上，侣鱼虾而友糜鹿，驾一叶之扁舟，举匏樽以相属；寄蜉蝣与天地，渺沧海之一粟。
                        哀吾生之须臾，羡长江之无穷；挟飞仙以遨游，抱明月而长终；知不可乎骤得，托遗响于悲风。”
                    </p>
                    <p>苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，而天地曾不能一瞬；自其不变者而观之，则物于我皆无尽也。
                        而又何羡乎？且夫天地之间，物各有主。苟非吾之所有，虽一毫而莫取。惟江上之清风，与山间之明月，耳得之而为声，目遇之而成色。取之无禁，用之不竭。
                        是造物者之无尽藏也，而吾与子之所共适。”
                    </p>
                    <p>客喜而笑，洗盏更酌，肴核既尽，杯盘狼藉。相与枕藉乎舟中，不知东方之既白。 </p>
            </main>
            <!-- 底部栏 -->
            <footer class="footer">
                <div class="copyright">Copyright ©2020.3.8 —— <span id="now_date"></span> 蒙大明版权所有</div>
                <div class="access">
                    <span id="busuanzi_container_site_pv">本站总访问量<span id="busuanzi_value_site_pv"></span>次</span>
                    <span id="busuanzi_container_site_uv">访客数<span id="busuanzi_value_site_uv"></span>人次</span>
                    <span id="busuanzi_container_page_pv">本文总阅读量<span id="busuanzi_value_page_pv"></span>次</span>
                </div>
            </footer>
        </div>
        <!-- ========移动端菜单 -->
 
        <div class="menu">
            <ul>
                <li><a href="../../index0.html">主页</a></li>
                <li><a href="../../article">精选美文</a></li>
                <li><a href="../../sentence/">名人名言</a></li>
                <li><a href="../../mysentence">个人感悟</a></li>
                <li><a href="../../about/guestbook.html">留言板</a></li>
                <li><a href="https://mdming.github.io">第一个网站</a></li>
                <li><a href="../../diary">我的日记</a></li>
                <li><a href="../../about">本站信息</a></li>
            </ul>
        </div>
    </div>
    <!-- 头部导航栏 -->
    <div class='tabbed round'>
        <ul>
            <li><a href="../../about/guestbook.html">留言板</a></li>
            <li><a href="../../mysentence">个人感悟</a></li>
            <li><a href="../../sentence">名人名言</a></li>
            <li id='active'><a href="../../article">精选美文</a></li>
            <li><a href="../../index0.html">我的文章</a></li>
        </ul>
        <h1 class="t_nav"><span id="hitokoto">虽说路途遥远，但已经上路，正在走来，告诉你，它绝不会后退，也不会停下。 </span></h1>
    </div>


    <!-- 返回按钮及侧边栏 -->
    <aside class="aside">
        <div><a id="qq" target="_blank" href="http://wpa.qq.com/msgrd?v=3&uin=790430354&site=qq&menu=yes">
                <img src="https://ae01.alicdn.com/kf/H7af94cac043845c9a8779d35c29da9a7A.png" alt=""></a></div>
        <div class="top">
            <a href="#top"><img src="https://ae01.alicdn.com/kf/H9227752dda6c455ead9336cb46fffdd8T.png" alt=""></a>
        </div>
    </aside>
    <script async src="//busuanzi.ibruce.info/busuanzi/2.3/busuanzi.pure.mini.js"></script>
    <script type="text/javascript" src="../../js/base.js"></script>

    <script id="ribbon" zindex="-1111" alpha="0.2" size="100" src="../../js/canvas_ribbon .js"></script>
</body>
</body>

</html>